---
layout: post
title:  "Playlist per la fine del mondo. De Profundis di Arvo Pärt"
date:  2023-01-10 18:50:52 +0100  
categories: playlist
---
Un paesaggio estone per un'apocalisse serena. La `creazione` artistica non è altro che un continuo e ripetuto `errore` di valutazione, sempre lo stesso. Per coerenza nei confronti della propria storia materica primitiva ed elementare, il compositore si ostina nel girare intorno a `spirale`, apparentemente senza senso. Ma ecco che proprio sul ciglio del più terribile `abisso` (forse non soltanto) umanamente concepibile si nota quasi per caso l'emergenza acquosa e abbacinante del `sublime`.

<img src="/assets/DeProfundis.jpg" alt="DeProfundis" width="250" height=""/>  

|----------|-----------|
|De profùndis clamàvi ad te, Dòmine;|Dal profondo a te grido, o Signore;|
|Dòmine, exàudi vocem meam. |Signore, ascolta la mia voce.|
|Fiant àures tuæ intendèntes|Siano i tuoi orecchi attenti|
|in vocem deprecatiònis meæ.|alla voce della mia supplica.|
|Si iniquitàtes observàveris, Dòmine,|Se consideri le colpe, Signore,|
|Dòmine, quis sustinèbit?|Signore, chi resisterà (alla tua ira)?|
|Quia apud te propitiàtio est| Poiché presso di te è il perdono|
|et propter legem tuam sustìnui te, Dòmine.|e per merito della tua legge ho confidato in te, o Signore.|
|Sustìnuit ànima mea in verbo eius,|L'anima mia (si) è retta sulla sua parola,|
|speràvit ànima mea in Dòmino.|ha sperato l'anima mia nel Signore,|
|A custòdia matutìna usque ad noctem, |Dalla veglia del mattino sino a notte,|
|speret Ìsraël in Dòmino,|speri Israele nel Signore,|
|quia apud Dòminum misericòrdia, |perché presso il Signore è la misericordia,|
|et copiòsa apud eum redèmptio.|e abbondante presso di lui è la redenzione.|
|Et ipse rèdimet Ìsraël ex òmnibus iniquitàtibus eius. |Ed egli redimerà Israele da tutte le sue colpe.|

Dal profondo, 129 o 130 metri sotto i mari non ha poi molta importanza, salgono le voci del `perdono` e si intravede in galleggiamento qualcosa di buono per `morire`, secondo tradizione, ma anche per `rinascere` ricordando la morte: un classico sapore messianico di tenebra vanigliata. In ultima istanza si può sempre scroccare una `penitenza`, e chi non ha ancora il biglietto si può pentire nei supplementari. Non c'è nulla di più tremendo che offendere dio, a parte vederlo offeso.

<img src="/assets/DiscesaCristo.png" alt="DiscesaCristo" width="500" height=""/> 

Ed ecco che, nella trasparenza quasi banale di un sentimento `universale`, esistere tra i vivi si confonde con lo spazio emotivo, `etereo` e sottile, che separa la suggestione di un tramonto dall’inquietudine di una notte. `Equilibrio` su un confine traballante che tende però a quanto appena superato, o meglio, appena `tintinnato`.

The Hilliard Ensemble semplicemente indispensabile (e irraggiungibile nei secoli a venire). Il disco che avrebbe dovuto essere sul `Voyager 2` a testimonianza dei massimi vertici artistici raggiunti del genere umano. E non è un iperbole.

<a href="https://amzn.to/3ZosWVp" target="_blank"> 
   <img src="/assets/arbos.jpg" alt="Arbos" width="350" height=""/> 
</a>





