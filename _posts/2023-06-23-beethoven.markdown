---
layout: post
title:  "Beethoven"
date:   2023-06-23 20:00:48 +0100
categories: filosofia
---
Per l’intellettuale filo-repubblicano di inizio ’800, Napoleone rappresenta il personaggio concettuale, profondamente caratterizzato, attraverso cui le principali istanze utopiche dell'idea di Rivoluzione si estrinsecano sopra un piano di immanenza. Riconoscendo le proprie origini direttamente in una trasfigurazione sublimata della realtà, il valore politico dell'atto rivoluzionario vorrebbe implicare l'ignoranza della Storia, invischiandosi tuttavia inevitabilmente con la sua banalità umanistica. Nella terza sinfonia di Beethoven, intitulata Bonaparte, il personaggio concettuale Napoleone diventa il motore figurativo estetico sopra un piano di composizione. Dunque l'utopia rivoluzionaria si deterritorializza dalla politica reale per riterritorializzarsi in un’opera d’arte monumentale. Quali sono le forze in gioco in tale doppio processo di deterritorializzazione – riterritorializzazione? E soprattutto cosa acquista e cosa perde la Rivoluzione in termini di valore di verità, nell'attraversare i confini immateriali dell'estetica pura? 